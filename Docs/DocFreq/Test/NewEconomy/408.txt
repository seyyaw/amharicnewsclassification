አሴክ ሲሚንቶ በመባል የሚታወቀው የግብፅ ኩባንያ በአፍሪካና በመካከለኛው ምሥራቅ እያደገ የመጣውን የግንባታ ፍላጎት ከግምት ውስጥ በማስገባት እ.ኤ.አ በ2013 ዓመታዊ ምርቱን በእጥፍ እደሚያሳድግና ኢትዮጵያ ውስጥ የሲሚንቶ ፋብሪካ የመገንባት እቅድ እንዳለው አስታወቀ፡፡ 

አሴክ ሲሚንቶ ተቀማጭነቱ በካይሮ የሆነው የሲታዔል ካርታና አገና ኩባንያ ሲሆን የሲሚንቶ ፋብሪካዎችን በአልጄሪያ፣ በሱዳን፣ በሶሪያ፣ በኢራቅ ኩርዲስትን እና በኢትዮጵያ መገንባት ፍላጎት እንዳለው ያስታወቀው የኩባንያው የሥራ ኃላፊዎች ለሮይተርስ በሰጡት መግለጫ ነው፡፡

በአሁኑ ወቅት በሱዳን እና በአልጄሪያ የፕሮጀክቱን ክፍል ያጠናቀቀ ሲሆን በመጪው መጋቢት ደግሞ በግብፅ የመጀሪያውን "ሀቈስስቃ ሶሽስቁሳ" የሲሚንቶ ፋብሪካ ግንባታ ይጀምራል፡፡ ይህ ፋብሪካ በ2012 ሲሚንቶ ማምረት ይጀምራል ተብሏል፡፡

የአሴክ ዋና ሥራ አስፈፃሚ ጂዮርጅዩ ቦዲ ለሮይተርስ ሲናገሩ፣ አካባቢያችን በከፍተኛ ተጠቃሽ የእድገት ሂደት ውስጥ የሚገኝና አነስተኛ የማምረቻ ዋጋ፣ ከፍተኛ ፍላጎት እና ለባህር ማዶ ገበያ ያለን ቅርበት አካባቢያችንን ለሲሚንቶ እንዱስትሪ የተመቻቸ ያደርገዋል ይላሉ፡፡

አሴክ አላማውን በማስፈፀሙ በርካታ የሲሚንቶ ፋብሪካዎች ውስጥ ድርሻ ያለው መሆኑን ዘገባው ያመለክታል፡፡ 

በሌላም በኩል ደግሞ የአሴክ ሌላው ተቋም አል አረቢያ አል ዋታኒያ ደግሞ በግብፅ ውስጥ በግምት 1.6 ቢሊዮን ቶን ለማምረት በደቡባዊ ግብፅ ሚኒያና ቦዲ በተባለ አካባቢ ግንባታ ሊጀምር መሆኑን ይገልጻል፡፡ ከ2007 በኋላ በተፈጠረ የሲሚንቶ ምርት ፍላጎት መጨመር አል አረቢያ አል ዋታኒያ 155 ቢሊዮን ዶላር ካፒታል በመያዝ በግብፅ የስድስት ሲሚንቶ ፋብሪካዎች ግንባታ ፍቃድ ወስዷአል፡፡

የግብፅ መንግሥት ኩባንያው በተስማማው መሠረት ግንባታዎቹን በፍጥነት የማይጀምር ከሆነ ፍቃዶቹን ለመንጠቅ ማሳሰቢያ አስተላልፏል፡፡