ቡና ኢንተርናሽናል ባንክ አራተኛው ቅርንጫፉን በትናንትናው እለት ከፈተ፡፡

በጥቅምት ወር በአራት ኪሎና ሃያ ሁለት ማዞሪያ በከፈታቸው ቅርንጫፎች የባንኩን ኢንዱስትሪ የተቀላቀለው ቡና ባንክ አገልግሎት መስጠት በጀመረበት ወቅት ተጨማሪ አምስት ቅርንጫፎችን በአዲስ አበባ፣ እንዲሁም ሁለት ቅርንጫፎችን ከአዲስ አበባ ውጭ በዚህ ዓመት ለመክፈት እቅድ መያዙን ለሪፖርተር ገል..ል፡፡ 

የባንኩ አስተዋዋቂዎች ባንኩ ወደ ስራ ከመግባቱ በፊት 312 ሚሊዮን ብር ዋጋ ያለው አክሲዮን መሸጥ መቻላቸውን የገለፁት የባንኩ ሕዝብ ግንኙነት ኃላፊ አቶ አበባው ዘውዴ፣ በዚህን ያህል ካፒታል ስራ የጀመረ ባንክ ቡና ኢንተርናሽናል ባንክ ብቻ መሆኑን ገልፀዋል፡፡  

"በመላ አገሪቱ ለ11ሺህ 500 ግለሰቦች አክሲዮን ሸጠናል" ሲሉ አቶ አበባው አስታውቀዋል፡፡ ባንኩ አራተኛውን ቅርንጫፍ የከፈተው ከኤድና ሞል በስተጀርባ በሚገኘው ገልፍ አዚዝ ሕንፃ በተባለው አዲስ በተገነባ ባለ ሰባት ፎቅ ሕንፃ ላይ ነው፡፡