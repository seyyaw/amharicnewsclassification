አዲሱ ዲያጎ ማራዶና ተብሎ የሚጠራው አርጀንቲናዊው ሊዮኔ ሜሲ፣ የ2009 የፊፋ ኮከብ ተጫዋች ሆኖ ተመረጠ፡፡ በሴቶች ደግሞ ብራዚላዊቷ ማርታ የፊፋ የሴቶች የዓመቱ ምርጥ ተጨዋች ሆናለች፡፡



ለባርሴሎና የሚጫወተውና ከስመጥሩ ዲያጎ ማራዶና ጋር ተመሳሳይ የአጨዋወት ስልት እንዳለው የሚነገርለት ሜሲ፣ በዓለም ዋንጫ አገሩ ተስፋ ጥላበታለች፡፡ 

የእኔን ቦታ ሊተካ የሚችለው ተጨዋች የአሁኑ ሊዮኔ ሜሲ ነው" በማለት ማራዶና ይሁንታውን ሰጥቶታል፡፡ 

የአርጀንቲና ብሔራዊ ቡድን አሰልጣኙ ዲያጎ ማራዶና፣ ተተኪውን ለማመልከት ይለብሰው የነበረውን 10 ቁጥርንም አስረክቦታል፡፡ 

ሰኔ 17 ቀን 1979 ዓ.ም. የተወለደው ሜሲ፣ ከቡድኑ ባርሴሎና ጋር በብሔራዊ ሊግና በአኅጉራዊ ግጥሚያዎች በርካታ ዋንጫዎች አንስቷል፡፡ ሰሞኑን በተጠናቀቀው የመጀመሪያው የፊፋ የክለቦች ዓለም ዋንጫ፣ በፍጻሜ ግጥሚያ፣ የትውልድ አገሩ ኤስቱዴንቴ ክለብን፣ ባርሴሎና ሲረታ የአሸናፊነቷን ግብ ያስቆጠረው ሜሲ ነበር፡፡ 

በተያያዘ ዜናም ብራዚላዊቷ ኮከብ ማርታ በተከታታይ ለአራተኛ ጊዜ የፊፋ የዓመቱ የሴቶች ምርጥ ተጫዋች አድርጎ መርጧታል፡፡

"የእግር ኳስ ንግሥት" የተሰኘችው የ23 ዓመቷ ማርታ፣ ከሊግ ውድድሮች ሌላ በዓለም ዋንጫ ሰባት ግቦችን በማስቆጠሯና በኮከብ ግብ አግቢነት በመፈጸሟ፣ የአዳዲስን ወርቃማ ኳስ መሸለሟ ይታወሳል፡፡