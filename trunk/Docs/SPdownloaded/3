የኢትዮጵያ ሴት ብሔራዊ የእግር ኳስ ቡድን ከኮንጎ ኪንሻሳ አቻው ጋር ላለበት የለንደን ኦሊምፒክ ማጣሪያ፣ ነገ ወደ ኪንሻሳ እንደሚያመራ ከኢትዮጵያ እግር ኳስ ፌዴሬሽን የደረሰን ዜና አመለከተ፡፡ የቡድኑን ጉዞ አስመልክቶ ፌዴሬሽኑ በዛሬው ዕለት መግለጫ ይሰጣል ተብሎ እንደሚጠበቅም ተነግሯል፡፡

ቅዳሜ ጥር 7 ቀን 2003 ዓ.ም. ከቀኑ በ9፡30 ሰዓት ላይ ከኮንጎ ኪንሻሳ አቻው ጋር የመጀመርያ ጨዋታውን የሚያደርገው የኢትዮጵያ ብሔራዊ ቡድን የመልሱን ጨዋታ ጥር 22 ቀን 2003 ዓ.ም. በአዲስ አበባ ያደረጋል፡፡

እንደዜናው ምንጭ፣ ቡድኑ ይህንን ጨዋታ አሸንፎ ወደ ተከታዩ ዙር ካለፈ ቀጣይ ተጋጣሚው የጋናና ጊኒ አሸናፊ ይሆናል፡፡

ነገ ወደ ኪንሻሳ የሚያመራው ልኡካን 18 ተጫዋቾች፣ ሦስት አሠልጣኞች፣ አንድ ወጌሻ፣ አንድ ዶክተርና አንድ የቡድን መሪ በድምሩ 25 የቡድን አባላት እንዳሉት ተገልጿል፡፡

